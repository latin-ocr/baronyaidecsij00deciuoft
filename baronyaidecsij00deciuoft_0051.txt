ns ΜΠΝΚᾸῙ. ’ XLVII

recta impenderet. Id simul ac ille subito tremebundus
animadvertit, tanto pavore correptus est, ut abitum
a tyranno confestim exoraverit, beatamque Principum
conditionem amplius habere recusaverit. Quo Damo-
clis exemplo satis, ut opinor, ob oculos posuit Diony-
sius, non solum Tyrannorum, qualis ipse erat, sed
ctiam legitimorum Principum, 0 quorum numero tua
est celsitud0‚ fortunam vulgo quidem felicem praedi-
cari, re autem vera maximis curis, difficultatibus, atque
periculis plenissimam esse. Nec estquod pluribus et
0 longo petitis ad hoc demonstrandum exemplis utar.
Id enim quam verum sit : satis certe superque potest
experiri tua celsitudO, quae multis iam annis nobilem
hanc provinciam inter potentissimos circumquaque
hostes in perpetua pace, Dei beneficiO, ac sapientis-
simorum procerum consilio conservavit, et nunc quo-
que nutantem summis curis ac laboribus tueri ac con- ‚
servare conatur. Quo magis decet universos, qui huius
Reipublicae veri cives videri volunt, in hoc summa
ope incumbere, ut Patriam variis circumdatam peri-
culis, et incredibiles tuae celsitudinis eiusque consilia-
riorum in tuenda pace publica et defendenda regni
salute solicitudines‚ suis, quantum quisque potest, offi—
ciis ac facultatibus ex animo iuvare conentur. Non
minus sane-diligenter hisce diebus, quam alii cordati
homines, hoc ipsum ego quoque, quem> nunc cum
meis saevitia Turcica sedibus bonisque patriis eiec-
tum ac extorrem in umbra alarum tuae celsitudinis
commorari cogit, mecum consideravi, et, ut pacatam
saltem iam hic mihi meisque mansionis sedem nan-
cisci possem, ardentibus Deo clementissimo votis sa-
lutem huius provinciae commendavi. Verum enimvero

