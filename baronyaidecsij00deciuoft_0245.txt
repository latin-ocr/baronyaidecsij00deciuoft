DE REB. vno. Dnc. x. L. vn. , 161 ,

sigismundi ac ditionum eius tutelam suscipiat, Caesar
suo tempore liberum procurabit, ipsumque Principem
ac eius posteros statui Principum Imperii, sine suffra-
gio tamen et sessione, inserendum curabit. Quaecun-
que arces ac urbes communibus viribus recuperabun-
tur, Regibus Vngariae cedent: quae vero propriis
armis Princeps Barbaris ademerit, ipsius Principis
erunt, sed eo iure tamen, ut si ad coronam Vngariae
antea pertinuerint, ea Regibus Vngariae Princeps re-
signare teneatur, simul atque aliis aequivalentibus
bonis compensetur. Pollicetur etiam Caesar se Princi-
pem in muniendis necessariis contra Barbaros locis
liberaliter adiuturum esse; et quoniam dubii sunt bel-
lorum exitus, si forte (quod omen propitius Deus aver-
tat) ea necessitas Principi Sigismundo ingrueret, ut
viribus exhaustus tueri amplius provinciam non pos-
set, sed invalescentibus Barbaris excedere cogeretur,
in hoc extremo ipsius casu, Caesar eiusque successo-
res certum in aliis suis ditionibus locum, certumque
proventum assignare tenebitur, quo vitam pro (digni-)
tate possit honeste sustentare. Id vero se facturum
Caesar promittit intra mensis spatium re cum iis, ad
quos illa consultatio pertinet, communicata. Similiter
aliorum quoque praecipuorum ex primore nobilitate
virorum, qui fortunae varietate suam cum salute Prin—
cipis sui communicatam Christiani nominis eausa in
discrimen adduxerint, eam Caesar pro sua liberalitate
rationem habebit, ut paratum in ditionibus suis, si quid
eis adversi accidat, perfugium et honestam sublevatio-
nem ab eo impetraturi sint. Has conditiones omnes, et
instrumento solenni et iuramento Princeps atque Or-
dines Transylvaniae, ipse vero Caesar bona sua fide,

ac vera, Caesarea, Regiaque suae manus subscriptione
MONVM. HVNG, fflS'r. — SCRIPTORES. xvu ll

