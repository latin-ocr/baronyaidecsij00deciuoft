DE REB. VNG. Duo. X. L. vm. ⁴ 1771

simum eis convivium exhibuit. In eo festivissime
Principes excepti donatique, singulari tandem sub
vesperum pompa in arcem rediere, ibique diem
dominicum solemnitatibus nuptialibus destinatum
quiete praestolavere. Eo adventante, circiter ho-
ram nonam matutinam templum Sponsus cum Sponsa
solemniter introducti, concionem sacram audiverunt,
mox inde egressi regium nuptialeque convivium celeb-
ravere. Ὲο absoluto in templum rursus regrediuntur,
et orationem latinam ab Alphonso Carillio Hispano
Theologiae Doctore habitam sua praesentia ornant.
In ea Alphonsus celebrata Austriacae Bathoriaeque
familiae, cum antiquitate, tum dignitate, quantas haec
antiquissimarum duarum familiarum copulati0, poten-
tissimorumque regnorum connexio habitura sit com-
moditates, et quantum paritura emolumentorum, copi-
ose declarat, omnibusque faustis tantorum Principum
nuptias prosequitur. His confectis in Palatium rede-
unt, et epulas vespertinas ingenti cum plausu celeb—
rant. — Postridie Principem Caesareoque genero na-
tam uxorem solenni cum pompa introducentes in
templum, et altari assistentes Alphonsus e vicecomi-
tibus Mediolanensibus,Episcopus Cerviensis, et nuncius
pro tempore apostolicus, solenni ritu confirmavit, et
faustis omnibus sacratissimas hasce nuptias pro more
prosecutus est. Mox templo egressi epulis se popu-
lumque refecere. Sed ne plures (uti in regum
principumque matrimoniis celebrandis fieri solet)
nuptialibus festivitatibus dies tribuerentur, epulum
publicum daretur, varia spectaculorum genera ederen-
tur, equestriave certamina exercerentur,missilia spar-
gerentur, cetera ad ostentandam publicae laetitiae
significationem accommodata administrarentur, rumori-

MONVM. HVNG. HIST. - SCRIPTORES. xvn. 12

