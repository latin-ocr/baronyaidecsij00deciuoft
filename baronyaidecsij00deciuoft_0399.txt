 

DE nnn. vNG. ΒΕΘ. x1. L. 11. ’ 315

eos dies pro festis habuerant, omnique commessationum
et tripudiorum laetitiaeque genere transegerunt. Eo
factum est, ut Barbarorum plerique somno vinoque se-
pulti, vix crapulam excutere potuerint. Coierant tamen
agminatim non pauci, ac ingenti cum eiulatu atque
clamore instar Polyphemi ceteros Cyclopes ad arma
horrendum in modum inclamare coeperunt. Dormierat
tunc Arzlanus Bassa gravem veternum, et cum uxo-
rem e nobili Vngarorum stirpe procreatam secum ha-
beret, vino venereque solutus difficulter admodum ab
uxore excitari poterat. Cum enim ab uxore experge-
factus a ceteris se inclamari sensisset, ratus contro-
versiam superiorum dierum a Janizaris renovatam,
recedere quietem obturbantes iusserat. At cum eiula-
tum ingeminari sensisset, ratus, quod res erat, dolo
urbem captam, discussa crapula e ⁴stratis exsiliit, am-
plexatoque filiolo, quem ex Vngarica illa uxore susce-
perat, caligis repente indutis, sago duntaxat atque
gladio armatus ad catervam suorum prosiliit· Mox
coactis suorum cohortibuS, in nostros ingenti cum fu-
rore irruit, ac sublato clamore, nunc nunc, inquit, ani-
mis opus est effeminati Musulmani‚ qui toties dede-
cus passi primum Eilekum, mox Strigonium quoque
turpiter amisistis An non proh dolor hoc quoque tem-
pore propugnacula omnia amisistis, fidem fregistis, et
quod saepe antea praemonui, excubiis negligenter actis,
inexpugnabilem hanc quoque urbem infidelibus pro-
didistis. Adeste igitur, et vel iam Christianos hinc

μ excludite, vel fortiter mortem oppetendo honestam

nostri memoriam apud posteros relinquite. His atque
aliis similibus cohortationibus excitati in Vngaros,
qui iam vallo potiti fuerant, furiose irruunt, tantoque
ardore manus cum iis conserunt, ut aliquot eos vicibus

