nn REB. vNG. Duc, x. L. x. “ 235 >

LIBER DECIMVS.

OAPVT PRIMVM.

De Comitiz's Albae Iuliae celebratis, et adempta Εἰσα-
lis libertate.

Petierat Coronae nobilitas a Principe ut, quo-
niam Dei beneficio bellum iam 'l‘urcicum ex animi
sententia esset confectum, Siculi pristinis Dominis red-
derentur. Sed Princeps, ne quid in re tanti ¹momenti
inconsultis Ordinibus Regni, aut praeter ius atque fas
faeere videretur, rem totam in Comitia reiecerat. Mox
domum reversus, vix paucis diebus ex labore febrique,
qua laborare coeperat, conquievit: eum memor officii
iuxta ac promissi publica Albam Iuliam comitia ad Oa-
lendas—Ianuarias indixit, evulgatis in omnes provin-
ciae partes literis edictoque propositO, ut cum ex aliis
OrdinibuS‚ tum etiam ex Siculis delecti eo ad tractan da
negotia convenirent. Postquam omnes undique Status
ac Ordines eo pervenerunt, Siculi exhibito Principi
libello supplici, veterem se cum pristina erga eum fide
religionem offerre profitentur, eumque promissi ad-
monitum orant, obsecrant, et per omnia sacra obtes-
tantur, ut quam semel libertatem solenni ipsis privi-
legio reddidisset , eam praesenti quoque senten-
tia adversus nobilitatis postulata confirmare digna-
retur. Nobilitas ex adverso, communicatis ultro citroque
consiliis, exhibito supplici libello Principem solennis

