1³:s ΜυΝΚᾹι. · XLIII

runtur. Cum enim eruditissimorum quorumque autho-
rum, tam sacrorum, quam prophanorum, item tam ve-
terum quam recentiorum scripta plurimis, iisque aenig-
maticum quiddam habentibus, adagiis sint refertissi-
ma: quaeso quis poterit ea vel ipse intelligere, vel aliis
interpretari, si in adagiis recte cognoscendis familia-
riter versatus non fuerit? Praesertim cum idonei qui-
que Scriptores vel tacite ad proverbium alludant, vel
ex abrupto inserant, nonnunquam etiam mutilatim
citent, aliquoties denique unico duntaxat verbo notent.

Non abs re commendatur itaque Adagiorum Era-
smi opus tot eruditorum encomiis, ita ut alii logothe-
cam Minervae, alii Mercurii salinum, quod logium
alias dicitur, alii denique Suadae medullam illud
appellarint. Certe enim non immerito iudicavit Ludo-
vicus Vives hoc Opus Adagiorum dies atque noctes
esse ab omnibus legendum, propter summam et rerum
et verborum copiam, quippe in quo veluti in taberna
quadam amplissima, cum aliarum plerarumque scien-
tiarum, tum in primis Poeticae ac Oratoriae artis or-
namenta omnia decentissime digesta invenire possis.

Quae cum ita sint: saepe optavi ex nostris homi-
nibus inveniri aliquem, qui usitata linguae nostrae
proverbia cum graecis atque latinis conferret, et ali—
quo gustu huius partis Philologiae exhibito, usum pro-
verbiorum ostenderet. Et quidem memini Nicolaum
Sikliosium beatae memoriae, aliosque nonnullos viros
graves, qui iam in Domino obdormierunt, hanc ean—
dem provinciam magna cum expectatione aggressos
esse. Quorum virorum si labores extarent, nobis non
fuisset necesse non sine aliquo sudore hauc provin-
ciam suscipere, aut certe susceptam saltem maiore
cum laude administraturi eramus.

