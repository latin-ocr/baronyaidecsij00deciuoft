DE ΗΕΒ. VNG. msc. x. L. vn. , 169 ,

nam eorum, qui ex praescripto Legis Iuliae in mani-'
festum laesae Maiestatis crimen incurrissent, omni
ex parte ratam, firmamque habere, et communibus vo-
tis ac paribus omnium suffragiis eos partim fraterni
sanguinis, partim totius Christiani orbis proditores
pronunciare. Atque hoc se non temere crudeliterve face-
re, sed hoc maxime consilio, ut his turbulentis (tempori-
bus) exemplo deterriti, tam nefariis machinationibus
sese magis imposterum abstineant. Quamvis autem An-
· dreas Bathorius Cardinalis eo tempore, quo haec accide-
rant,in ditione Transylvanica non fuerit, tamen comper-
tum esse ipsum quoque oblitum suae obligationis,
multorumque Principis beneficiorum, coniuratorum
consilia non solum intellexisse, sed etiam suggestio-
nibus, ac quibuscunque potuerit modis promovisse.
Eum etiam his non contentum, Principis dignitatem
non solum in externis regnis, coram multis Principi-
bus aliisque praecipuis viris viva voce diffamasse,
sed etiam, ubi id coram praestare nequiverit, varios
eosque plurimos famosos libellos huc illuc in varias
orbis partes disseminando, omni conatu in id incubuis-
se, quo dignitatem Principis infamare, omnique contu-
meliarum genere aspergere posset. Quamobrem, cum
sentientes et consentientes pari poena puniantur, Di-
vinorumque oraculorum praeceptis cautum sit, ne quis
Principibus populi sui maledicat, Ordines Regni idem
etde Andrea Bathorio statuere, quod et supra com-
memoratis iam pronunciarint, hoc addito, quod cum
Principis personam et dignitatem in externis regnis
coram multis Principibus infamarit, et talibus ignomi-
niis, quantum in se fuit, involuerit. Orare tamen se
Principalem celsitudinem, ut pro sua Clementia dig-
netur iis veniam dare, gratiamque erroris facere, qui,

