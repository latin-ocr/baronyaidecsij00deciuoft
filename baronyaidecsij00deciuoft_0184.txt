’ 100 10. onon minovn

rarent, coniunctisque consiliis, ac viribus, teterrimum
hostem a cervicibus Christianorum repellerent. Quod· '
si vero cessarent, et subsidium dare cunctarentur, vi-
derent etiam atque etiam, ne Vngaris‚ qui omnem
hactenus belli Turcici molem fere soli sustinuissent,
vel prorsus deletis, vel necessitate ipsa, Turcarum se· ,
se patrocinio subiicientibus, aditus Barbaris in Ger-
maniam ultro aperiretur. Responderunt ordines Im-
perii, gratum sibi esse, quod Caesar pro sua autho-
ritate curam Christianae reipublicae tandem susce-
pisset: sed quo minus votis eius morem gerere pos-
sent, impediri se metu, ne si subsidiis ipsorum colla·
tis, Turca Dei beneficio reprimeretur, et e Pannoniis
eiiceretur, Pontifex bellum statim ipsis pro religione
sua promovenda, indiceret„ Proinde si arma, pecu-
niam, milites a se dari Caesar postularet, priusiure-
iurando se securos redderet, quod parta Dei beneficio
victoria, bellum in se nullum PontifeX, ac ceteri Prin-
cipes, qui religionis nomine a se alieni essent,- ullo
unquam tempore susciperent. Haec protestantium pos-
tulata, cum Caesari non per omnia satisfacerent, con-
siliis ultro citroque diu agitatis, magno cum omnium
cordatiorum hominum dolore, et ingenti christianae
reipublicae detriment0‚ tandem re infecta disces—
sum fuit.

CAPVT NONVM.
De fflriqonio, et Hatvcmo, α 'Christianis oppuynatiS.

Interim Matthias Archidux, cum Sinanus omnino
iam prae metu cessare, cunctarique crederetur, ita bel-
lum contra christiani nominis hostes gerendum sta-

