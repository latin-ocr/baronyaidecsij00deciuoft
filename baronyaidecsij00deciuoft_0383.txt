m: REB. VNG. nnc. x1. L. 1. “ 299

Erasmi Rotterodami disciplina clarus, triduo post
reliquorum adventum, ea, quam diximus, ratione ap·
pulit. Hi in aulam ad Principem· magnifice deducti,
rem omnem secreto aperuerunt, clanculariamque Oan-
cellarii suggestionem ostenso eius chirographo liqui-
dius demonstrarunt. Subolfecerat rem J osika, totamque
eam noctem insomnem prae sollicitudine transigendo:
fugeretne, an permaneret, diu multumque secum anxi-
e disquisierat. Mox nocte adhuc intempesta porta ur-
bis egressus, inter spem ac metum diu haesitaverat.
Tandem vincente metum spe animum-obfirmat, ac ma-
ture salutatum Principem in palatium interius ingre-
ditur. Iniunxerat iam secreto Princeps Stephano Bocz-
kaie, ut simulac Stephanum Lazar praetorianorum
Praefectum viderit ad se ingredientem, confestim Gan-
cellarium comprehendi iuberet. Sed et tribunis prae-
torianorum ad se seorsim accitis severissime mandat,
ut quemcunque Boczkaius comprehendi iusserit, eum,
quisquis is fuerit, illico vinciant. Ita tribunis in 'prae-
torium ingressis, Boczkaius: comprehendite, inquit,
hunc proditorem, eoque simul dicto Cancellarium osten-
dit. Quum is metu exanimatus causam rei quaereret,
seseque purgaret, ostendit ei Boczkaius chirogra-
phum, quo Gaesarem proditorie submonuerat. Ita ‘cap-
tus, ac in aliud conclave ductus, et in ferream compe-
dem est IV. die Aprilis compactus. Domus eius con-
festim est occupata, arces in fiscum redactae, bona
omnia adempta, quae quanti fuerint aestimanda, ne
facile quidem iudicari potest. Substitutus ei estin Can-
cellariatu authoritate Principis atque Consiliariorum
Demetrius Napragius Episcopus, vir eruditione, ac
rerum usu, miraque comitate morum excellens, ·

———— ——-2<——-·e

