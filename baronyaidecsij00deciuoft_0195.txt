m: ΗΕΒ. vno. nnc, x. L. vr. , 111

ingenti cum Principis ac bonorum omnium dolore fac-
tum tunc fuit, ut barbari, Vngaris nec opinantibus, ex
improviso supervenerint. Nunciaverat tandem Korni-
sius Stephano Bathoreo per celerrimos tabellarios,
ut quoniam *proditione nonnullorum Tartari in fines
Vngariae evasissent, mature sibi, ac suis, ne imparati
a rabiosa gente opprimerentur, consulerent. Is cum
non pridem soluta obsidione Hatvaniensi, una cum
aliis proceribus exercitum, quem habuerat, dimisisset,
ignarus in tanta temporis angustia, quid facto opus
esset, collectis tamen undiquaque subitariis copiis, ct
praemisso ad explorandas hostium vires, accersenda-
que ex composito Varadiensium axilia, Francisco Ba-
lassi0, iuvene iam in militia exercitatissimo, barbaris
omnino occurrere statuit. Balassius excelso animo in
antecursores Tartarorum, cum suis invectus, cum nec-
thoracem nec galeam haberet, a barbaris circum-
ventus, ac nimbis sagittarum confectUS, magno sui de-
siderio apud omnes relicto interiit, ac vix corpus eius
a suis asportari potuit. Qua re cognita, multitudineque
hostium animadversa, Stephanus quoque Bathoreus,
non appellentibus commodo tempore tribus cataphrac-
torum millibus, quos Tiffenbachius Cassovia ipsi sub-
sidio miserat, multis id suadentibUS, non duxit neces-
sarium, temere ⁴se illis obiicere. Ita barbari, tot gen-
tium, Regnorumque Principibus misere deceptis, Thu-
rinum prim0, deinde ulterius progressi, Sinani se co-
piis coniunxerunt.

