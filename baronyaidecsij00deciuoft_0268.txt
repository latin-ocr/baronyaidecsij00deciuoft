184 1o. maon BARovn

spem praedae erecti, quo die Sponsa Albam intro-
ducta fuit, oppidum Jofeo (latine bonam herbam no-
minare poterimus> cum circumiacentibus septem pagis
depopulati fuere, et paucis ablatis vindictae studio
omnes propemodum pari crudelitate absumpsere. Ea-
dem fortuna circa Varadinum etiam grassati, aliquan-
tulam sub tempus nuptiarum praedam abegere. Quae
cum Principi innotuissent, supra quam cuique credibile
sit, indolens et excandescens, tantam suorum cladem
primo quoque tempore ulcisci statuit. Proinde delectu
confestim habito certam cum iis militibus, qui ‚Jofeo
avocati fuerant, nobilium manum ablegat, iisque serio
mandat, ut tantam miserae plebis lanienam ulturi, Tot-
varadgiam oppidum Turcicae ditionis diripiant, et su-
periorem J ofeii cladem simili incommodo illato com-
pensent. Itaque accepto hoc Principis mandato, quam
possunt celerrime in hosticum ducunt, et simulac ad
oppidum noctu pervenerunt, comparatis omnibus, quae-
ad oppugnationem (necessaria), aggrediuntur.Oppidum
vero per vim nullo fere cum periculo suorum capiunt, in-
cendunt, diripiunt; Turcas omnes, qui ducenti circiter in
eo fuerant, trucidant, senis duntaxat eorum de muro
desilientibus, quod sperarent transacto Marusio flu-
mine salutem se consecuturos. Verum ii etiam anostris
intercepti fuere, atque in captivitatem abducti.

 

- OAPVT OCTAVVM.

De dimissa a Principe Socra, captoque Facziado.

Ι Multis uno eodemque tempore curis, cum geniali
gaudio vacare deberet, Princeps obruebatur. Nam et
ingentem Tartarorum multitudinem ex Scythia prodi-

