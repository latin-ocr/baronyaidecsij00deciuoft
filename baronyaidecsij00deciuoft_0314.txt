230 ’ ’ 10. meon BAnovn

posuit, simulque duo circiter millia in insula con-
sistere iussit, qui, si nostri pontem intercepturi ir-
ruerent, eorum impetus, ut interim copiae Barbaricae
traiicere possent, summis conatibus retardarent, re·-
moramque iis iniicerent. His omnibus hoc effecit ver· ⁷
sutissimus senex, et omnium, qui nostra aetate vixe-
runt, bellator experientissimus, ne nostri celeritate
adhibita transitu Barbaros, quod facere potuerant,
prohiberent. Cum enim Princeps itineribus propter*
viarum lutulentarum (quas antecursorum opera repa-
rari oportuerat) difficultates lentius ad arcem Gyrgio-
viam pervenisset, et tam ex velitationibus antecursorum,
quam iusta specie copiarum> 'Furcicarum coniectaret:
Sinanum Marte rem experturum, vanis exploratoribus
rem aliter'atque aliter referentibus, consilio ducum
belli, qui argenteum hostibus fugientibus pontem sem-
per, quoad fieri posset, sternendum dictitabant, ali-
' quanti temporis quiete copias maximopere fessas om-
nino recreandas censuit. Ita nostri, dum lentis itine-
ribus Turcis instant, interim Sinanus totum exercitum
cum praecipuis impedimentis traduxit, ac relicto ad
copias collega sUO, ipse simulac Danubium traiecit,
cum reliqua exercitus parte discessit. His rebus ad
Principem allatis, cum iam Gyrgio duorum milliarium
spatio abesset, certam delectorum manum mittit,
qui transitu Barbaros prohiberent. Ii Gyrgio-
viam delati complures Turcas 111 saltibus oberrantes,
ct armentis pecudum gregibusque agendis intentos
fundunt. atque fugant, et nonnullis captis reliquam
eorum multitudinem, inipso transitu pontis, cuius
citerior pars ipsis Gyrgioviae moenibus annectebatur,
ad arcem usque ipsam propellunt. Gyrgiovia est arx
egregie loci natura et arte munita, quippe ubi Danu-

