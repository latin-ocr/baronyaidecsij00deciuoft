264 10. nsscn BAROVJI

tim vero ut novae provinciae periculum faceret, et
edito industriae specimine honestam cum apud suos
tum apud hostes virtutis opinionem concitaret, statuit
fortunae aleam experiri. Itaque selectis aliquot equi-
tum peditumve cohortibus, ex improviso Gsanadum-
progreditur, aedificia vicosque incendit, magno peco-
ris, pretiosiorum supellectilium atque hominum nu-
mero potitur. Quae dum securius pro more nostrorum
hominum ab iis geruntur: ecce'Tomosvariensis Bassa
nec opinantibus ingruit, editaque magna nostrorum
strage, in fugam eos vertit. Periere in eo praelio cum
alii multi, tum etiam Volphgangus Petki in hos—
tium potestatem pervenit, vir et generis nobilitate et
rebus in expugnatione propugnationeque nuper captass
rum arcium praeclare gestis maxime insignis. Is post—
quam strenue pugnando multis acceptis vulneribus
corporis viribus defecisset, tandem ab hostibus capi-
tur, et cum multis aliis viris fortibus Tomiisvarum ab·
ducitur, ibique in carcerem conditur. Ipse Szelestei
amissis suorum compluribus, postquam frustra se in
sistendis fugientibus laborare, contraque torrentem
brachia tendere vidit, suasu suorum fuga sibi salutem
qnaesivit. Eadem fortuna mansit etiam in Transalpina
eos, qui transmisso Danubio Bodon urbem invadere
voluerunt. Audita enim Tomosvari obsidione, Michael
etiam Vajvoda Transalpinus, ne suis partibus defuisse
videretur, non contemnendam qua equitum qua pedi-
tum manum conscripserat, delectuque habito in omnes
occasiones hostibus nocendi intentus erat, cumque
magnus in dies spontaneorum peditum numerus con-
flueret, mille et quingenti ex iis consilium sibi seorsim
ceperunt, transmissoque navibus Danubio opulentis-
simam urbem Bodon invaserunt. Ea direpta ac incensa,

