 

DE ΗΕΒ. vno. nne. x, L. lx, ’ 227

citer arx tentata? fuerat, assumpto Petro Barrabasi0‚
et non exigua equitum peditumve manu, summo di-
luculo iter eo intendit. Egressi fuerant forte Tho-
miisvarienses Turcae populatum, quibus late omnia
ferro-flammaque complentibus, supervenit Georgius
cum suis vexillationibus. Sed cum utrinque insidiae
metuerentur, nec quantus esset hostium numerus, prae
densa nebularum caligine, observari posset, Turcis
cum collecta praeda ad suos digressis, nostri ,quoque
salui in J enciensia castra pervenere. Georgius, signi-
ficato suo adventu, iubet aliquam castrensium· partem
sibi decurrere, sicque incusso Barbaris novarum copia-

'rum metu, ceteris suorum se coniunxit. Mox, ne spatium

obsessis daret, iubet ingentem ex proximis sylvis ma-
teriam comportari, eaque munitiones arcis adaequari.
Id ubi Barbari conspexerunt, recentis auxilii metu ter.
riti, reformidato incendio, signum dant, se, si copia
colloquendi detur, de deditione arcis facienda consul-
taturos. Annuit postulatis Barbarorum Georgius, et
quanquam liberi pedites vehementer *impedire cona-
rentur, ne deditione arx caperetur: tamen vir prudens
ratus incruentam magiS, quam opulentam victoriam
eligendam, vitaeque potius militum, quam praedae luc-
roque paucorum inserviendum esse, ad colloquium
Turcas admisit. 1111 accepto pro obside Georgio Er-
delio, viro clari generiS, datoque rursus illi Subprae—
fecto (quem ipsi Olaibegum appellant), ac missis in
arcem aliis super alios intercessoribuS, hac conditione
deditionem pollicentur, si saluis omnibus rebus ac
corporibus abire permittantur. Ea re offensi liberi pe-
dites, cum tantam sibi praedam eripi moleste ferrent,
palam profitentur, se ab obligatione iuramenti immu-
nes fore, nec ullo pacto passuros, ut cum tot viri for-

15*

