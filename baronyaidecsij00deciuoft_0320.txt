236 10. 1111011 BARovn

iureiurandi reverenter admonebat, quo se ad obser—
vanda omnium nobilium privilegia adstrinxisset. Pro-
inde etiam atque etiam orabant, ut quoniam vetustis-
simis Divorum Principum privilegiis essent Siculi in
eam plebeiae conditionis servitutem redacti, nec vero
conditiones illas, quibus nuper in pristinam libertatem γ
vindicati fuerant, ulla ex parte observassent: mallet
Princeps nobilium, quam eorum rationem habere, qu'i
binis iam rebellionibus hos servitutis laqueos sibi in-
duxissent. Illos suapte natura seditionis amantes iure
libertatem suam amisisse, et etiamnum violatis recu-
peratae libertatis conditionibus ad publicam seditio-
nem spectare: cum interim ipsi et antea semper fide-
lissimam patriae Principique operam navaverint, et in
posterum navaturos se, omniaque militiae onera ex-
antlaturos polliceantur. Haec atque alia singulari a
compluribus acumine excogitata, cum in utramque
partem anxie Princeps secum disquireret: quem inter
scyllam et charybdin cursum tenere, quidve in diver-
sissimis hisce duorum Ordinum postulatis facere de-
beret, prorsus ignorabat. Nam nec Siculis favere citra
violationem privilegiorum nobilitatis, manifestaque
odia: nec rursus nobilium postulatis annuere absque
metu intestini belli, ceterorumque incommodorum, quac
inde oritura videbantur, omnino poterat. Tandem inter
sacrum et saxum se positum ratus, cum utrum quod es-
set- ex duobus hisce malis eligendum non satis lique-
ret, legitimo iuris processui ac communibus Ordinum
suffragiis totum hoc negotium committere statuit. Ita-
que convocatis in diversorium Francisci Alard prima· .
tis nobilium, hominis singulari acumine, altoque con-
silio praediti, quod pedibus aeger aliorsum se conferre
non posset: collectis inquam ex omni numero Ordinum

