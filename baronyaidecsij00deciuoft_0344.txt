260 10. meon BAnovn

dato pugnae signo strenue in muros irruunt, et mutuis
cohortationibus sese accendentes edita non parva hos·
tium strage ad ruinas usque prorumpunt. Resistunt
urbani-fortissime, et modo tormentis in nostros deto-
nant, modo lapidibus muris succedentes vulnerant3
pars gladiis cominus desaeviunt. Nostri initio fugae a
Marco Horvat ac ceteris Rascianis (quorum summa
in eo bello apparuit desultoria levitas) fact0, postquam
vident nullam laborantibus opem afferri, terga dant,
et amissis compluribus suorum in vineas se recipiunt.
Periere in eo praelio cum alii complures veterani mi-
lites. tum etiam Subpraefectus Scotorum, qui egregiam
in Lippensi obsidione operam praestiterat, et in eo⁴
ipso quoque praelio memor gentis suae, pristinaeque
virtutis, intra munitiones prorumpens, singulare vir-
tutis specimen ediderat. Periit ibidem Petrus Barra-
basius, peditum Rubeorum in sede Marosiensi dux pe-
ritissimUS, qui dum stricto gladio milites alta voce ad
irrumpendum fortiterque pugnandum cohortatur, globo
plumbeo circum praecordia transactus subito occubuit:
vir certe tam pietate, quam rei militaris scientia ad
omnem posteritatem memorabilis. Corpus tamen eius
raptim ex ruinis relatum, ac militari more terrae man-
datum fuit. Quae dum geruntur: ecce rursus Tartari
affuere3 et castris proxime adequitantes, immisso in
nostros sagittarum nimbo, pudendum in modum eos
ad arma provocavere. Ea re visa Princeps, quamvis
etiam tum a'primoribus prohiberetur, quominus erup-
tionem in Tartaros fieri permitteret, tamen indigni-
tate rei motus, increpatis Procerum nonnullis ad arma
conclamat, eductisque confestim equitibus e castris
erumpit. Tartari hac re non multum territi paulatim
cedere, consertaque identidem manu nostros inse·

