DE nnn. vno. nno. x. L. VI. 119

unquam usque fuerint, sine controversia superarunt„
Tales sunt adversarii, tales hostes nostri, quos
Christiani, dum inter se digladiantur, in· sinus suos
excipiunt, etad petendas cervices admittunt.

 

GAPVT QVARTVM.

Qua ratione et quo pacto Transsqlvani a T urcico
Imperio desciverint.

Sed ut iam ad seriem ipsius historiae redeamus,
dicendum imprimis videtur, quam ob causam, et quo·
modo Transylvani a Turcico Imperio sub 0111118 tutela
pacatum regni‘statum XXX circiter annis tenuerunt=
desciverint, et Moldaviam, iuxta ac Transalpinam, ab
obedientia Turcica abduxerint. Igitur postquam Gre-
orgius Ravazdius, qui Principis Transylvani nomine
Constantinopolim profectus fuerat, tandem inde rever-
sus, et Alibegus eundem subsecutus, uti supra de-
monstratum est, copiosa oratione Principi, atque con-
siliariis exposuissent, omnes Sinani conatus ad dele-
tionem Transylvanorum intendi, idemque Barbarorum
nonnulli, quos ex animis fideles iam pridem Transyl-
vanis fuisse multis argumentis cognitum antea saepe-
numero fuit, literis occultissime datis, ad Principem
instantissime confirmassent: re secum diu, multumque
deliberata, cum et suum, et patriae periculum prae fo-
ribus adesse videret, coepit tandem Princeps a Tur-
cico foedere magis atque magis alienus 0880. Id cum
iis, quos ob singularem prudentiam, ac rerum expe-
rientiam a consiliis habebat, data occasione exposuis-
set, et quid in tanto rerum discrimine iam facto opus
esset, cum iisdem saepe tam privatim, quam publice

