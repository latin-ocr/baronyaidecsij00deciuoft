nn REB. vNG. nnc. x. L. v111. a 185,

isse, et iamiam in fines Transylvanicas irrupturam
incertis rumoribus nunciabatur, et exercitus Caesaris
Turcici immani cum apparatu in Transalpinam duce
Ferhato Bassa transire conabatur, quin et Bassa Τὸ-
mosvariensis, coactis octo circiter millibus hominum,
palam Georgio Borbely praefecto Lugosiensis orae
superbe denunciaverat, se quoque ad solennitates nup-
tiarum Principis celebrandas pro iure vicinitatis
affuturum. Cui Georgius ex nomine su0, scommatis
occasionem nactuS, quando Tonsor cognominabatur,
missis pariter rusticanis quibusdam internunciis res-
ponderat, expectaturum se Bassae adventum, et
eum, cum sit ipse Tonsor, quo mundior comptior-
que ad sacrum nuptiale accederet, Bassae prius cri-
nes abrasurum. Princeps tot tantisque curis distrac-
tus, nequaquam animum despondendum ratus, perac-
tis obiter, uti memoravimus, nuptiis, Oibinium visendi
gratia Socrum deduxit. Mox cum rumor adventantium
Barbarorum magis atque magis in dies invalesceret,
sine mora reductam inde Matrem magnificeque dona-
tam, Thasnadinum usque comitatus est. Inde reversus
copias undique proposito edicto severissime Albam
Iuliam convenire iussit. Iam vero Georgius Borbely,
admonitus a Principe ut aliquod fortunae periculum
faceret, Facziadum obsederat, et ut se dederent, mis-
sis pro more caduceatoribus, praesidiarios monuerat.
Illi cum superbi primum fiducia adventantis Bassae,
qui iureiurando promiserat maturam se opem illis
allaturum, deditionem arcis recusassent, et turpem
superioris autumni repulsam nostris objectassent,
tandem reformidato incendio, quod a nostris castello
intentabatur, eiectis extra pomoeria in deditionis sig-
num pileis, hac conditione arcem Barbari tradidere,

