136 ⁴10. DECII BAnovn

obsessos, ne ,erumpere possent, urgere⁸non desisterent,
Id ubi Mathias Archidux accepit, primo mirari, qua
ratione Danubium Barbari transivissent, mox cognito
ipsum quoque Bassam cum ingenti multitudine adesse,
proditum se ratus, quid hoc rei esset Davidem Vngnat
interrogare. Is conscius rei bono Archiducem iubet
esse anime, quando aliqua duntaxat exercitus pars
navibus videretur transportata. Dum haec circa Ma-
thiam aguntur, iam Sinanus cum transvecta exercitus
parte, castris Christianorum instabat, et iamiam ir-
rupturus videbatur. Acciderat autemid perincommode, .
f quod eo ipso tempore Franciscus Nadasdius, Geor-
gius ZriniUS, et ceteri nostrates clari militiaeduces,
cum magna Vngarorum parte ex castris, paucis ante
diebus, discesserunt, ut Tartaros, quos eo ipso fine
Sinanus ad depopulandas eorum ditiones emiserat, a
suis finibus arcerent. Ita Mathias Archidux, et prodi-
tione Davidis circumventus, et absentia eorum, qui
consiliis suis tam inopinatae Barbarorum incursioni,
similibus iam antea rebus saepenumero exercitati, re-
sisterent, impeditus, iubet suos paulatim retrocedere.
Fit ingens certamen, et cadunt utrinque, quam
plurimi, eo tamen eventU, ut si Barbari nostris fortius
institissent, actum eo die de toto exercitu Christiano-
rum fuisset Sed nihil secundum providentiam Dei
maiori nostris praesidio fuit, quam quod Mathias Ar-
chidux ingenti animo milites ad resistendum cohorta-
tus sit, sensimque, ac pedetentim retro cedendum
mandaverit. Ita SinanuS, pulsis ChristianiS, castra di-
ripft, impedimentaque omnia cum mille circiter carris
onerariis in potestatem suam redigit-Mox ubi se voti
sui compotem factum conspicatur, spoliis onustus, Da-
nubium transit, eaque occasione urbem aggreditur.

