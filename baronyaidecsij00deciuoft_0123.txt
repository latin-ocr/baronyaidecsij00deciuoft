tm-J-stax'aeaoea,v ν· ⁴ .-

DE 111111. VNG. mcc. x. L. 111. q 39

CAPVT SECVNDVM.

De Petro quodam Moldnwiam occupante.

Interea, dum haec ibi aguntur, Petrus quidam,
in Moldaviae Principes genus suum referens, ascitis
sibi nonnullis in Poloniae, Russiaeque finibus militum
copiis, tumultum in provincia illa non exiguum exci-
tavit. Contraxerat enim non exiguam vagorum mili-
tum manum, quos Cozakos vulgo vocant, ferum genus
hominum, in paludibus Borysthenis per aestatem pisca-
tione vitam tolerantes, et vicinos Turcas, Tartaros-
que, nec non Moldavos continuis fere incursionibus
infestanteS‚ ita ut nullarum partium omnino sint, sed
quocunque se fortuna inclinat, eo propendere, prae-
sertim si pretium interveniat, soleant. Petrus igitur,
impetu in vacuam provinciam fact0, Iassiam statim,
in qua sedes Principatus est, eiecto inde Chausio, qui
interea, donec novus Princeps adveniret, iura genti
ferae dabat, occupat, seque pro Principe agnosci ab
omnibus imperat. Mittit illico in Transylvaniam etiam
ad Principem, iungendae cum eo amicitiae causa, et
ad Aulam similiter Turcicam Legatos, qui indicarent
eum Caesaris imperata facturum, et eius benefici0,
cum solita tributi annui pensione praefuturum. Verum,
et legatio eius reiecta a Caesare, et bellum simul in
eum decretum. Sed, et Princeps Transylvaniae admo-
nuit hominem‚ ut loco cederet, nec Principatum invito
Caesare, sed in Aula precibus obtinere conaretur. Ve—
rum id Petro peralienum visum est, eo quod putaret,
et turpe sibi, et incommodum futurum, si inani verbo-
rum terrore perculsus, quem locum, comite fortuna,
nactus fuisset, eum ignavia desereret.

