206 10. 1111011 BARovn

eruditum, et per eum rogaverat illum, ut aliquas sibi
primo quoque tempore copias subsidio mitteret. Is, sele·
ctis ex omni numero millesexcentis circiter cataphra-
ctis, eos propere in Transylvaniam misit Alberto Rajf
bich ductore, plures que missurus, si usus require-
ret. Ipse cum non contemnenda manu in castris ad Rako-
mazum substitit, et eventum pugnae Sinanicae praesto-
lari statuit. -— quue hoc consilio fecit, ut partim in-
gruentibus Tartaris sese opponeret, qui ingenti cum
multitudine illac erupturi ferebantur, partim vero ut
Principi ac Transylvanis, si forte, quod omen DEVS
averteret, humanitus quid illis contingeret, maturam
opem afferre posset. Postquam cataphracti iter coe·
perunt, missis aliis super alios nunciis, ac inter alios
Francisco Teke, qui eis de re frumentaria prospiceret,
subinde a Principe sollicitabantur, ut omni posthabita
mora dies atque noctes iter accelerarent, ne occasio
bene rei contra hostes gerendae tarditate eorum efflu-
eret; sed illi solito more sensim pedetentimque prae
pondere armorum equorumque tarditate procedentes,
vix tamen in castra nostrorum pervenere. Pauci qui-
dem numer0, sed armis animisque egregie instructi,
uti ab hominibus militaribus iudicabatur. Subsecuti
sunt eos et ducenti circiter equites Italici selectissimi,
veteranique omnes fere bellatores, quos Ferdinandus
Magnus Hetruriae Dux, cum plures ob itineris longin-
quitatem, temporisque brevitatem mittere non potuis-
set, 80 consilio ad Principem miserat Duce Francisco
Picolomineo, ut legatorum magis partes, quam mili-
tem agerent. Interim edicto Principis convenerunt ex
omnibus Provinciae partibus non solum copiae mili-
tares, sed et omnes qui tractandis armis idonei iudi-
carentur. In hoc tamen delectu servatum est aliquod

„ . η, ,ψη-μςιῃΜίΜ

