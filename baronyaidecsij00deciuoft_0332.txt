'248 1o. DEOII BARovrr

tionis capita resecari iubet. Advenere in primis Va-
sarhelyum Stephanus Tholdius et Balthasar Bogathius,
propositoque publico ediet0, singulorum oppidorum
pagorumque iudices atque primores sub publica fide
ad se venire iusserunt. Affuere nonnulli eorum et a
Tholdio Bogathioque in publico consessu admoniti
fuere, ut allatis tympanis, vexillis, ac bombardis ad
fidem·Dominis suis ex praescripto Principis ac Ordi-
num Regni solito more praestandam redirent. Paruere
nonnulli, ac formidine poenae adducti iussa praestitere.
Sed cum nonnulli eorum refractarios se praeberent,
et authores seditionis in posteritatis documentum
omnino puniendi viderentur, missis nocta, quo facilius
incauti comprehendi possent, Tholdius ac Bogathius, ’
certis equitum peditumque cohortibus, authores rebel-
lionis in singulis pagis nominatim comprehendi, cau-
saque cognita, variis suppliciorum generibus, non ci-
tra crudelitatis cuiusdam significationem affici cura-
runt. Mox universis ac singulis* in sede Marosiensi
Siculis sacramento iureiurandi ad obsequia Domi-
norum adactis, Albam inde discesserunt. Non minus
interea et Nicolaus Apafius, certior de' pertinacia Gyr-
gensium ab Andrea Lazar factus, collectis circiter duo-
bus equitum peditumque minibus, adhibita eeleritate
conatus eorum praevenit, et in summo Alpium cacu-
mine castra ponit. Audiverant enim adventum eius
Siculi, factisque coitionibus in vicum Ujfalu convene-
rant, ut sequenti· statim luce itinera Alpium, ‘quibus in
regionem illam ingrediendum erat, obstruerent. In-
terim eam totam noctem immoderato cerevisiae potu
insomnem traduxerant, mutuis sese poculis, ut est

mos eorum plane barbarus, ad fortiter pugnandum co·-
hortati, et quasi iam in manibus victoriam haberent,

