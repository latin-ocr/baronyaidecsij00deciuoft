188 10. Dncn BARovu

rim quandam disiecerant. Eo indicio et fraude Turca-
rum cognita, Petrus Barrabasi milites ad arma con-
clamat, et post acerrimum cum iis conflictum, cum et
ipse fortissime pugnando vulnus in brachio accepisset,
eos omnes ad unum vindictae studio trucidant, ut qui
deditionis inducias violassent, dignas perfidiae poenas
luerent. Mox moenibus assistens Barrabasius, alta
voce Vngaros, qui extra castellum cum iusto Tomos·
variensis Bassae exercitu decertabant, animat, et mo-
do paucitatem hostium, modo fugam ingeminat, et ut
in nomine Salvatoris, quem illi persequuntur, fortiter
contra Christiani nominis hostes dimicent, instanter
eos hortatur. Ita 'Furcae tam in arce ad tercentos
circiter caesi, quam extra arcem fusi fugatique non
admodum cruentam nostris victoriam reliquerunt. Per-
ierant enim ex Vngaris fere ducenti, cum ex Barba-
ris pauci admodum evasissent. In iis et Bassa, qui
eum in proximas sylvas elapsus esset, a quodam Tur-
cico pedite loci perito in tutum abductus fuit, ignarus
paucis post diebus miseriorem sibi cum tota familia ⁷
cladem degustandam esse. Capti sunt cum paucis qui-
busdam selectioribus Oziaferus Begus Ieneiensis, vir
et aetate et longa vicinitatis Transylvanicarumque
legationum usu longe versatissimus, qui totius huius
motus bellici cum Sinano causa caputque fuerat.
Memhetus item Begus Lippensis, Bassae olim Buden-
sis filius, aetate florida, corpore obesiore, quocum
postea praesente etiam Memheto Bassa, de bellis Per-
sicis, Turcicisque historiis, ac variis rebus nos etiam
ipsi Albae collocuti fuimus. Insecuti sunt nostri fugi-
entes Barbaros ad tria circiter milliaria, sed reliquis
mandato ducum regressis, non desiit persequi hostes
Ladislaus Pattantyus, cum IV aliis comitibus, qui cum

