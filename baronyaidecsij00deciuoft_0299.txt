m: REB. VNG. DEC. x. L. lx. “ 215

OAPVT VN DECIMVM.

De Teryovz'sto, Bokorescoque a Sina-no egregie munitis.

Sinanus igitur, magno rei militaris errore decep-
tus occasioneque retrocedentium nostrorum turpiter
abusuS, Bokorestum cum universis copiis progreditur,
metropolim Transalpinae, ubi sedes Principum eius
regionis fuerat, et viginti circiter dierum spatio ita
illud aggeribus, vallo fossaque munit, ettam commeatU,
quam tormentis bellicis, omnique rerum necessariarum
’ copia instruit, ut quantumvis longissimam arctissimam—
que obsidionem facile toleratura videretur3 nec hoc
contentus, Tergovistum progreditur, civitatem pariter
Transalpinae Valachiae, et magnitudine et multis de-
lubris ibi exstructis celebrem, quam etiam XXV circi-
ter dierum spatio eadem arte, ac mirabili militum in-
dustria munit, et corbibus terra egesta completis, for-
tissima propugnacula exstruit, eaque calce incrustata
tam mira dexteritate in formam Italicarum incrusta-
tionum decorat, ut nemini procul aspicienti, nisi solide
lapidea apparuissent. His operibus impeditus fuit Sina-
nuS, quominus, ut militaris ratio postulare videbatur,
vel in Transylvaniam irrumpere conaretur, vel eos
quiin faucibus Alpium haerebant, aggredi tentaret,
magno nostrorum emolumento, qui certe vel propelli,
vel etiam deleri, antequam subsidiis iuva rentur, posse
videbantur. Sed vesanus senex, Deo pristinum 'illi
consilium adimente, omnem victoriam Turcici nominis
in his opibus positam ratus, nihil antiquius habebat,
quam ut haec loca muniret et offirmaret. Nunquam
enim iuvenem Principem tanta audacia fore putabat,
ut suas copias tanta multitudine terribileS, tantisque
superiorum victoriis celebres aggredi auderet 3 ita

