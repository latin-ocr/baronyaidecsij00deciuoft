DE ΗΕΒ. VNG. DEc. x. L. vlu. ἡ 187 ,

confestim vocat, et tormentis ante aciem constitutis
copias pro ratione temporis ac loci disponit. Erat
nostris ex adverso collis quidam, ex quo Barbaris in
nostros decurrendum erat. Eo cum antecursores eo-
rum devenissent, animadversum est ab Vngaris, lin-
tea cuspidibus hastarum ornamenti gratia pro more
addita, aspirantibus ventis versus exercitum nostrum
impelli. Id primum fuit boni ominis loco a nostris ac-
ceptum. Interim et Bassa ipsemet cum universo suo-
rum exercitu colli insistens, tormenta confestim in
subiectam nostrorum aciem. dirigit, contemptaque pau-¹
citate citra ullam timoris significationem in eos excel-
so animo decurrere pergit. Vix acies utrinque dispo-
sitae suerant, cum Turcae priores tormenta in nostros
exonerant, ingentique clamore irruunt. Mira certe res
fuit, et soli Divinae Providentiae adscribenda, quod glo-
bis hostilibus acies nostrorum supervolantibus nihil
detrimenti eo genere militibus nostris illatum fuerit,
cum e contrario primis statim Vngarorum eiaculatio·
nibus plurimi ex Barbaris protriti, pulvereque tormen-
tario forte incenso magna illis strages illata fuerit.
lnvecti tamen sunt fortiter Barbari in nostros, et cum
pedites Saxonicos, aliosve, qui primam aciem sustine-
bant, primo statim impetu inclinassent, ceteramque
Vngarorum partem circumvenire contenderent, ab
equitibus excepti, praelio non diu tolerato in fugam
confestim convertuntur. Instant fugientibus nostri et
cum cedere eos viderent, magis ac magis dispalatos
impellunt. Quae dum ibi geruntur, interim Turcae,
quos in arce captivos asservatos dixeramuS, cognito
Bassae adventu vinculis sese soluerant, et prout
quemque sors armaverat, aedibus illis, ubi asserva-
bantur, pulvere clanculum tormentario supposito tur·

