DE ΗΕΒ. vm. Duc. x. L. 1x. ’ 195

tem in castra usque caeciderit. Hic vero a nostris erro-
rene an temeritate nonnihil peccatum fuisse eventus
ipse ostendit. Nam cum fusis fugatisque ad suos hos-
tibus voti sui compotes facti retro confestim signa
referre debuerint: ipsi praeceptorum militiae obliti,
tamdiu pro castris Barbarorum substiterunt, donec
spatium illis iusto exercitu contra se veniendi darent.
Eo factum est, ut amissis vulneratisque suorum du-
centis, fugam ad suos arripuerint. Quibus tamen eum
Mansfeldius excelso animo occurrisset, et pro castris
eos consistere iussisset, Turcae fugam illam, paucorum-
que cladem pro victoria interpretati, advesperascente
iam die ad suos redierunt. Postero die ex omnibus
partibus in conspectum se rursus Barbari dedere, et
montemaCarolo Magno appellatum, quem nostri val-
lo aggeribusque munitum in futuros oppugnandae ur-
bis usus occupaverant, magno cum impetu petivere,
sed fortiter a nostris repulsi fuere. Verumtamen
Mansfeldius cognito magnam nostris stragem bom-
bardis inferri, instructis confestim quatuor equitum,
duobus peditum millibus, subsidio nostris laboranti-
bus occurrit, fusisque ae fugatis hostibus castra tandem
metu oppugnationis omni liberavit. Emicuit in eo
praelio, praeter alios, virtus imprimis Burgmvii, Mar-
gravii et Ioannis MediceS, qui egregium tunc virtutis
specimen edidere. Hostes autem omissa in praesens
castrorum Germanicorum oppugnatione, cum universo
exercitu in eum campum venere, unde Mansfeldius
abierat. Sed Carolus ex munitionibus suis tanta assi-
duitate in eos fulminavit, ut tandeminde eos abegerit,
et vergente ad occasum sole, in sua ipsorum eos castra
redire coegerit. Interim praefectus munitionum et vinea-
rum, quibus urbs circumdata fuerat, Mansfeldium cer-
13ss

