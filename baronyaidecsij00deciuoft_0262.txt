178 10. DEOII BARovnt

bus adventantium Turcarum, et variis belli apparandi
curis impediti fuere.

Proinde ne et inani sumptu aerarium exhauri—
retur, et superfluorum ludorum cura tempus rei bene
gerendae efflueret, placuit mature finem nuptiis
imponi. Ita sequenti Martis die innumera ex singulis
oppidis et civitatibus, item Optimatibus ac Proceribus
Sigismundo Principi Mariaeque Christiernae oblata
sunt munera. Quin etiam a ceteris Christianae reipubli-
cae potestatibus pretiosa sunt missa donaria, quibus
Principis aerarium ne exigua quidem sui parte com-
pletum est. In iis primas tenuere Pontifex ipse Roma÷
nus, qui aliquam reliquiarum divae Elisabethae no stra-
tis partem pro munere misisse fertur. Ad haec Im-
perator ipse Romanorum, et Matthias, Maximilianus-
que Archiduces, Franciscus item Dobo et complures
alii Proceres Vngariae Transylvaniaeque vasa aurea,
argenteaque, et gemmatas cruces variis pretiosorum
lapidum ornamentis decoratas misere. Sed vicit omni-
um magnificentiam Matthiae Archiducis donarium, tot
carbunculis et adamantibus, saphiris, smaragdis, ce-
terisque gemmarum generibus illustratum, ut a peri-
tis eius rei artificibus ne paucis quidem aureorum milli-
bus illud aestimatum fuerit.

 

OAPVT QVINTVM.

De. clade liberorum peditum Transalpinorum Istrum
transgressorum.

· Antequam Sponsa in Transylvaniam adducta fo-
ret, liberi pedites, qui sub auspiciis Sigismundi Prin-
cipis merebant, et fines provinciarum contra subitas

