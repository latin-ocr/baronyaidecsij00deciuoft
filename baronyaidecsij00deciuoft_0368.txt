284 10. DEcn nAnovn

latinum monuerat. Ea re cognita Michael dedititios
Turcas accepta magna pecuniae summa dimittit, et
non sine grandi mercede hybernas inducias Barbaris
concedit. Mox nulla re memorabili, ob causam paulo
ante commemoratam, gesta Tergovistum se recepit,
militesque exauthoratos in hyberna dimisit. Caesar
vero Mahometes Constantinopolim reversUS, ut negli-
gentiam maioris Tartarorum Chami castigaret, abdi-
cato Kazikerei fratrem eius minorem Pincionem, qui
secum ad Agriam fortiter rem gesserat, Imperio prae-
fecit. Ea re commotus Kazikerei, ingentem in Turcas
indignationem concipit, omnemque eis amicitiam re-
nunciat. Quo cognito veritus Caesar, ne Tartari bellum
Musulmanis inferrent, minorem Chamum e medio tol-
lere, huiusque morte, amissam illius gratiam recolli-
gere statuit. Habito igitur concilio Purpuratorum, Pin-
cionem Constantinopolim ad se vocat, et tam copias,
quam alia ad restitutionem eius necessaria se ei libe-
ralissime suppeditaturum pollicetur. Sed cum novitius
ille Chamus ex amicorum literis agnovissetse, si Con-
stantinopolim iret, interfectum iri. quo se verteret
ignarus, dubitans adhuc, tandem ad Theodorum Mos-
chorum Ducem confugere statuit3 quo cum pollicita-
tionibus illius invitatus pergeret, a fratre interceptuS,
atque capitis supplicio affectus fuit. Eodem modo uxor
eiuS, e nobili Vngarorum ad Munkacsium Moricziorum
gente procreata, cum quatuor filiis . et duabus filiabus
' perduellionis* damnata atque caesa fuit. Acta sunt
haec circa finem anni CO. 10. XCVI. Eadem aestate,
ne et hanc virtutem gloriae praemio defraudemus, ho-
rarius quidam Ianizarus, cum natione esset Vngarus,
abiurata Mahometis religione, in quam amplectendam
adactus fuerat, ad Transylvanos cum uxore, cognatis

