as ΜυΝΚᾸῐ. . LXI

ea, quae ab illis peregrinis alioqui authoribus vere ac
simpliciter memoriae posteritatis commendata fuerant,
tam turpiter favore partis alterius corruperit. Quo
magis laudanda, et omnibus praeconiis celebranda est
liberalitas, opera ac industria eorum, qui Paralipome-
na rerum Vngaricarum Bonfinio attexere conantur.
Sed, ut mea quidem fert opini0, ad perfectionem an-
tiquitatis nostrae hoc desideratur, ut collatis omnibus
omnium in hoc genere scriptorum monimentis ac frag-
mentis, universa rerum Vngaricarum historia vere,
breviter, ac pure, inde usque a primordio ad hanc
nostram memoriam, in unum quoddam corpus ac bre-
ve compendium redigatur, et quidem redigatur a nos-
tratibus, ne semper accersita peregrinorum industria,
nostram orbi accuset infantiam ac negligentiam plus
quam certe barbaram. Hoc si aut mihi unquam facere
licuerit, quod iam diu cogit0, et non exiguis laboribus
molior, aut alius quisquam vel me impedito occuparit,
vel mortuo effecerit, is certe non solum studiis eorum,
qui Sapientiae doctrinis delectantur, sed etiam uni⁷
versae patriae rem summe necessariam atque glorio-
sam praestiterit. Equidem, si Deus Opt. Max. vitam
mihi prorogaverit, vires ac occasionem largitus fuerit,
’ liberalitem ac munificentiam principum virorum sub-
ministraverit, et hoc munus patriae, cui me natum
profiteor, et. reliqua vitae munia, quaecunque a me
proficisci possunt, inter ceteros homines literatOS, et
patriae amantes, pro tenui mea parte praestare cona-
bor. Interim ut hosce labores nostrOS, benigne lector,
boni consulas, et si quid vel nostra imbecillitate vel
operarum Typographicarum incuria emendandum oc-
currerit, pro tua humanitate condones velim. Vale, et
his pro arbitratu fruere.

