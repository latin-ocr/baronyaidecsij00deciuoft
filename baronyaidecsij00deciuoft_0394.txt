310 ’ 10. Drion BARovn

ut per captivos ac exploratores Turcicos iuxta atque
Vngaricos, aliosque rusticos, quibus libera hinc inde
commeandi facultas erat, de omni statu portarum, pro-
pugnaculorum, transituum, viarum, semitarum, et pon·
tium, qui tam extra quam intra civitatem sunt, certo
cognosceret. Quod ubi praestitum est, quum nostri co-
piosa nive et fluviorum inundatione variisque vento-
rum tempestatibus impedirentur: tamen quam possunt
occultissime copias Comarinum convenire iubent. In
iis fuere mille selectissimi equites, totidemque pedites ‚
Vngarici, nongenti Galli, totidemque Vallones, OOC
Strigonienses‚ et L Comaromienses Germani cata-
phracti. Cum his igitur copiolis XXVII. Martii Co-
marino horam circiter primam pomeridianam iter ca-
piunt, et ponte, qui praecedente eius diei nocte in Da-
nubio velocissime ex navibus compactus erat, Danu-
bium faustis ominibus traiiciunt. Simulac enim oram
Comarino soluerant, extemplo duae aquilae exercitui
supervolitare, et non parvo intervallo progredientes
subsequi conspectae fuerunt. Quibus in aerem dila-
psis, alia rursus (quod mirere> aquila supervenit, ac
frustum carnis rostris tenens capiti Nicolai Palfi pla-
cide supervolitans deprehensa est. Quo viso Palfius
boni id ominis loco accipiendumratuS, occasione inde
sumpta, milites omnes bono esse animo iussit. His ac-
cessit et pica quaedam, quae virgulam ore tenens tam
diu euntes comitare visa est, donec. ad ripam fluvii
cuiusdam pervenissent. Ibi virgulto placide deposito in
aerem se sustulit. His auspiciis in meliorem spem erecti .
tam duces ipsi, quam milites, confestim antecursores
expeditissimos equites quaquaversum dimittunt, eis-
que mandant, ut vias omnes atque transitus (obsideant),
quibus Iaurinum ituros attentissima cura observent,

