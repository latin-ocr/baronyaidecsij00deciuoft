172 10. DEcn BARovn

sem prorogant utrinque, et quo quaeque res modo gere-
retur, inter se statuunt. Ceterum quo tutior splendi-
diorque foret Sponsae introducti0‚ praeter matrem,
quae studio visendi Reginam Poloniae‚ filiam alteram
sponte sequi decreverat. Adiunxit Caesar Sponsae
Maximilianum fratrem, item Episcopum Labentanum‚
Martinum Pethe Episcopum Varadiensem‚ et Praeposi-
tum Iazoviensem‚ qui nomine Caesaris aderat, Fran-
ciscum Dersffium⁷ qui Maximiliani Matthiaeque perso-
nam sustinebat, Demetrium Napragium Praepositum
Agriensem⁷ virum imprimis eruditum atque pruden-
tem, Sebastianum Tekelium,Ladislaum Homonnaium‚
Nicolaum Cobor, Ladislaum Pethe fratrem Episcopi
Varadiensis‚ et complures alios, quibuscum nos quo-
que ipsi Albae de multis rebus gravibus, historicisque
collocuti fuimus. Postquam igitur rebus domi rite dispo-
sitis, iter Sponsa cum matre patrueleque Maximiliano
coepisset, magnis ubique plausibus excepta, Viennam ’
tandem pervenit, ibique aliquot dierum commoratione
se fessam ex itinere refecit.

GAPVT SECVNDVM.

De adventu Sponsae Carolinam usque.

Paucis post diebus Sponsa Viennam advenit,
ibique honorificentissime ab Archiduce Matthia omni-
busque Viennensium ordinibus excepta‚ aliquot dies
commorata. Inde profecta Posonium‚ mox 'Alpibus
transmissis Leutsoviam‚ Eperjesinum et Oassoviam
appulit. Qua re cognita, nova in dies Procerum Ponti-
ficumque agmina congratulatum ei occurrebant, nec
ullum publicae laetitiae signum praetermittebant. In iis

