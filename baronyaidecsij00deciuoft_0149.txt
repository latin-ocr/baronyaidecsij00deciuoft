 

DE REB. vno. nne. x. L. 1v. - 65

LIBER QVARTVS.

CAPVT PRIMVM.

De divisione copiarum, et colloquio Legati Transyl-
vanici cum Sinano.

Bipartiri universas copias placuit, altera pars,
eaque potior, ductu Stephani Bathorei Varadinum mis-
sa, ut ibi captata· ex re, et tempore occasione, simul
cum Bassa Temesvariensi, sed alio,‘quam is putaret,
animo rem gereret. Cum altera eodem m loco Prin-
ceps, quasi conatibus hostium, qui alia ex parte in
provinciam essent involaturi, obviam iturus subsistit.
Cum haec ita agerentur, interea Sennyeius, a Sinano
rediens, quae ab eo acceperit, ordine omnia comme-
moravit, ad -Mohachium illum se reperisse, cum Bel-
lerbeio filio sociatis armis, in hostes properantem,
auditum etiam ab eo placide, munera ei obtulisse,
verum nullis precibus, et pollicitationibus flectere ani-
·mum potuisse, id tantum perpetua, constantique ora·
tione contendente, ut si Principi vita, salusque chara
essent, nulla interposita mora, totis in hostes viribus
’ incumberet. Ita etiam illum esse, ferocem natura ho-
minem, de se persuasum, ut omnia sibi prona ad victo-
riam, et facilia putet, certoque affirmet, antequam
hyems eum ab opere revocet, duas se arces Vespri-
mium et Palotam recepturum, appetente demum novo

vere, Viennam ipsam, Pragamque nulla unquam in
MONVM HVNG fflS'r — semp-lomus. xvu ὑ

