LVI neom ,nixos 11:1,ETE

despiciant ipsi, sed etiam aliorum operam ac industri-
am in hoc studiorum genere positam vitio vertere non
vereantur. Nee est quod mihi quis obiiciat, haec enco-
mia in imperio Romano de legibus imperatoriis con-
cedenda esse: in Vngaria et Transylvania, ubi ius
civile non observetur, nullum penitus locum habere.
Quamvis enim multa sint in iure Romano, quae apud
nos nullum usum habeant: tamen dubium non est,
quin quicquid bonarum, rectarum, salutariumve legum
Decreta Vngarica habent, id omne ex iure Romano
transumptum sit. Imo quicquid naevorum ac defec-
tuum leges nostrae continent, quibus iusto plus abun-
dant, id certe nonnisi ex his ipsis Romani iuris fonti-
bus corrigi, supplerique potest. Est enim ius civile
quasi parens et Oceanus omnium municipalium statu-
torum, quae quo propius ad aequitatem eius accedunt,
eo rectiora certe et perfectiora fiunt. At dicat quis
reformationem nihilominus Decreti Vngarici tot secu-
lorum consensu confirmati frustra tentari ab homine
privat0, et eo quidem, qui nunquam in foro iudiciorum
versatus sit. Equidem fateor tantum in Republica
contendendum homini cordato esse, quantum ratione
probari persuaderique civibus possit, vim nequeÎ‡
patriae, neque parenti, ut Plato consulit, afferre opor-
tere. Proinde siquis privatus et obscurus homuncio
ex umbra literaria progressus ita reformationem patrii
iuris institueret, ut novas leges condere, easque invito
populo observandas imponere conaretur: an hic
Spectatum admissi risum teneatis amici ?

Verum enimvero si quis eo sua studia dirigat, ut meliora
prioribus seu consilia, seu instituta iustis rationibus
volenti patriae privato studio persuadere conetur: eum
ego non reprehensione, sed laudibus ac praemio di-

