1338 mmmm. , XLIX

hunc sacrum Iustitiae librum benignissimo vultu,
magnique illius Artaxerxis exemplum imitare. Ei
enimin via obequitanti cum pauper quidam nihil aliud
habens ambabus aquam manibus e proximo flumine
haustam obtulisset, iucunde eam suscepit, non rei,
quae donabatur, utilitate, sed prompta eius, qui lar-
giebatur, voluntate, gratiam meritus. Deus Optimus
Maximus tuae celsitudinis salutem, vitam, incolumita-
tem, honores ac populos diutissime ac felicissime
conservet, omnique benedictionum genere in dies e
coelis exornet cumulatissime. Datum Claudiopoli XV.
Octob. quo die anni 1529 Solymannus obsidionem
Viennae deseruit Anno salutis Christianae clo Io XCIII.
Illust. Gelsitud. Vestrae obsequentissimus et addictis-
simus
Α Ioannes Decius.

IV.
PRAEFATIO IN SYNTAGMA IVRIS.

Ioannes Decius benigno Lectori S. P. D.

Saepenumero cogitanti mihi, candide lector, ac
intuenti in nostros homines summis ingeniis praeditos:
admiratione digna res visa est, quid causae sit, cur
cum in aliis omnibus scientiis ac artibus, quam pluri-
mi, qui excellerent, exstiterint, duas maxime necessa-
rias Iurisprudentiae ac Historiae facultates tantope-
re neglexerint. Nam quocunque te animo cogitatione·
que converteris: permultos nostrorum hominum excel-
lentes in quolibet genere non dicam mediocrium, sed
etiam maximarum artium floruisse animadvertes. Vt

MONUM. HUNG. HIST. —- SCRIPTOBES. xv11. d

