106 10. Dsscn BARovn

praesenti essent, instructiores, propediem certa cum
spe subsidii exspectarent. Ita oppidani perfide ab iis
deserti, ratique, nequaquam Turcas hoc impune latu-
roS, ipsa necessitate cogente, arma capiunt, et oppi-
dum tueri statuunt. Id ubi Barbari cognoverunt, copiis
statim coactis, duce Bassa Temesvariensi, accurrunt,
quem illi primo statim impetu fundunt, atque fugant,
filiumque eius iam puberem in fuga interficiunt.

His oppidani successibus magis atque magis in-
flari, et omnia pericula in dies contemnere. Bassa vero
amissis cum filio copiis, Temesvarinum revertitur, ac
coniunctis cum praedecessore, ut vocant, qui tunc de·
cedebat, e provincia viribus, rursus eos invadit, sed
eodem, quo prius successu, ab oppidanis funditur, at-
quc fugatur. Et iam quaternaS, easque magnas de Bar-
baris victorias miseri reportaverant, et ad 25 circiter
hominum millia carptim trucidaverant, cum nequa-
quam se fore pares hostibus rati, ni auxiliis quoque
Christianorum adi11Vare11tur,sLegatos, et ad Principem
Transylvaniae, Banumque Lugasiensem, et ad Stepha-
num Bathoreum (qui, tunc cum ceteris Vngariae pro-
ceribus, Hatvanum obsidebat), communi consilio decer-
nunt. Respondit Bathoreus ex consilii sententia, in-
consulte prorsus eos fecisse, quod non expectato
Christianorum successu, in ipso Turcicae ditionis medi-
tullio contra valentiores Barbaros arma sumpsissent3
sese modo, in tanta rerum difficultate, locorumque
longinquitate, quando ipsi etiam ad urgendam tantae
arcis oppugnationem subsidiis indigerent, nequaquam
posse ullas ipsis suppetias submittere. Verumtamen

quoniam eo iam processissent audaciae, unde nonnisi ‘

cum victoria, aut extremo periculo regredi liceret: se· ¹
se ipsis auctores esse, ne vel castella Turcarum, uti

