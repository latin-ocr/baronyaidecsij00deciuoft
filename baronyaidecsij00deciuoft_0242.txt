158 , 10. Drion BARovn

Aaron Vajvoda, liberiusque de Principe Sigismundo
palam locutus alieni ab eo animi, etin Turcas pro·
pendentis significationem nonnullam ediderat. Id cum
ad Principem allatum esset, explorato prius per Chri-
stophorum Literatum de Keresztur diligenter eius.
animO, ratus Princeps cetera maleficia tum perse-
quenda, ubi facta sunt, proditionem, nisi provideatur,
ne accidat, frustra tandem iudicio inquiri, misso con-
festim in Moldaviam Grasparo Kornis, uno ex Consi-
liariis intimis, cum Francisco Daczo‚ et multis aliis
Siculorum primoribuS, Aaronem comprehendi et ad
se adduci, custodiaeque in Aula Vincensi tradi iussit.
Illi, continuatis dies noctesque itineribUS, Vajvodam
comprehendunt, vinctumque ad Principem mittunt,
direpta primum gaza eius, quam multis centenis
aureorum millibus a prudentioribus aestimatam aiunt,
Substituit ei Caspar Kornis consensu Principis ac pro-
vinciae Stephanum Hofmannum, virum humili quidem*
genere natum, sed tamen probum, prudentem, mili<
tarem, et multarum linguarum cognitione experientia-
que rerum excellentem. Is acceptam provinciam fe-
liciter aliquamdiu gubernavit, donec Casparo Kornis
inde ad Principem revocato, ab ingruentibus, postea
Polonis et Kozacis Moldavia pelleretur, tandemque
miserabili mortis genere, ut postea dicetur, extin-
gueretur.

