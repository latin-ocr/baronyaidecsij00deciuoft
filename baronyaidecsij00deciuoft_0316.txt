232 io. Dnon. BARovn

hostium turbam ita fulminaverunt, ut non parva
eos strage afficerent. Multi ex Barbaris naves, quas
quinque maiores habebant, traiiciendi causa conscen-
derant, quarum tres incolumes evasere, duae reliquae
tormentis concussae in imum submersae fuerunt. Post-
eaquam nostri transitu pontis Barbaros, qui cis Istrum
remanserant, prohibuissent ac concidissent, duae tur-
mae peditum Stephani Moldaviae Palatini in pontem

evadunt. Qua re visa Turcae, qui trans Danubium·

erant, veriti ne nostri transirent, arreptis confestim
securibus pontem resciderunt. Maximo tunc damno
Principis copiae affici potuissent, ni Deo ita guber,-
nante Sinanus omnem pulveris tormentarii copiam
trans Danubium avehi curasset. Nam eam pulveris
vim, quam cis Istrum in carris reliquerat, ut ea ob-
sessi uterentur, propter inopinatum nostrorum adven—
tum Barbari in arcem importare non potuerunt. Sed ta-
men ne nostris quidem ea pulveris copia ulli usui fuit3
nam cum nox iam immineret, per quosdam qui inter car-
ros oberrabant, sive ex ignorantia, sive alia quapiam ra-
tione, nullo penitus damno cuiquam illato, succensus in
fumos abiit. Re in hunc modum usque in vesperum gesta,
custodiisque quam diligentissime adhibitis, copiae om-
nes insequentem quoque noctem insomnem in armis
traduxere, postero autem dic Princeps, cum animad-
verteret hostem non amplius formidandum esse, pau-
lulum ex eo loco, ubi exercitus noctem transegerat,
procedens, non procul a littore Danubii castra posuit,
et admotis iisdem tormentis, quibus Ali Bassa Tergo-

vistiae contra nostros usus fuerat, arcis Gyrgioviae. ¹

moenia quassari iussit. Ea re usque in sequentem diem
continuata, ingentique murorum ruina per vim facta,
imperatum a Principe fuit, ut e singulis tentoriis bini

