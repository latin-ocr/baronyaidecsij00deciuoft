 

¹, „ 'w‘ &uzant-Qasr&

nn REB. vno. nne. x, L. 1. - 17

collatis, tanto ardore praelium iniere, ut hestem con-
festim in fugam verterent, et summa vi in Colapim
fluvium impellerent. Mirum profecto fuit, et soli divi-
nae potentiae adscribendum, quod tanta barbarorum
multitudo, primo statim, nostrorum impetu fundi, at-
que fugari potuerit, tanto divinae clementiae argu-
mento, ut plures a se invicem, dum alter alterum in
fuga praecedere festinat, et flumine ColapiS, quam a
nostris militibus perempti fuerunt. Periere cum Hazono
Bassa summo copiarum duce Memius, Rustanus, et
Achmanus Caesaris amitae, de qua paulo post pluri-
bus dicetur, filius, iuvenis maximae iam spei. Praefec-
tus Illyrici, ceterique aliquot duces, quos ipsi Begas
vocant, qui omnes Colapis flumine submersi interie-·
runt. Gregariorum numerus certo iniri non potuit, cum
plurimos rapidissimus Colapis gurges absorpserit ; certo
tamen fertur, ad viginti sex barbarorum millia ea clade
periisse, qui nimis extenuant, sedecim millia absumpta
esse tradunt3 sunt etiam tormenta sex maxima hosti-
bus adempta, quorum in numero unum fuit rarae magni-
tudinis, quod olim Cacianus cum reliquis apud Eze—
cum amiserat. Sed et minora tormenta, quam plurima,
una cum triginta navibUS, commeatu, ceteraque rerum
pretiosarum multitudine oneratis erepta hostibus fuere.
Ita fusiS, fugatisque Turcis, castra eorum trans fluvium
Colapis relicta, navibus coriaceis ad eos usus iam an-
tea confectis, milites transvecti, diripuere, et calones ’
omnes cum toto praesidio, atque lixas partim trucida-
vere, partim sub corona vendidere.

——....--—-—

MONVM. HVNG. flls'r. — SCRIPTORES. XVII. 2

