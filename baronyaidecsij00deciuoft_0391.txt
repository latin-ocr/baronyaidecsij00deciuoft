DE ΗΕΒ, vNc. mro. XI. L. 1. ’ 307

fore, ut nisi eam severitatem adhiberem, currus bovem
traheret plurimaque praepostero ordine gererentur.
Id vero ne fieret, mei muneris fuit providere, et ne
contagione morbi sincera pars quoque traheretur, pu-
trida membra tempestive resecare. Equidem in poste-
rum quoque ubi ubi terrarum futurus sum, memoriam
vestri, nullo unquam tempore deponam, sed sedulam
vestri curam etiam absens habebo. Vos interim hor-
tor, ut quam fidem duplici iam iuramento Christiano
Caesari devinxistis, eam sartam tectamque ei semper
conservetis Haec cum dixisset, lacrymantibus prae-
dolore oculis finem perorandi fecit, tanto cum omnium
dolore, ut pauci lacrymas tenuerint. Respondit nomine
ceterorum legatorum Stephanus Zuhai Episcopus Va-
ciensis, paucisque praemissis: Sicut, inquit, datis lite-
ris Caesar Rudolphus obnixe institit, ut mutato hoc
profectionis consilio, in gubernatione, serenissime Prin-
ceps, perseverares: ita nos quoque hac hora, quam
possumus humillime oramUS, ut in hac nobilissima
provincia permanendo inchoatum semel victoriae con-
tra Barbaros cursum feliciter continues. Cum haec
Zuhai diceret: Princeps magnis cum suspiriis: Sere,
inquit, sapiunt Phryges. Is interruptam continuaturus
orationem: Quandoquidem, inquit, in proposito profec-
tionis perseveras, Princeps inclite, ex eo colligimus
divino quoque fato hoc ita esse constitutum. Qua-
propter boni Caesar quoque noster consulit prompti-
tudinem vestram, ac re ipsa ostendet, et te tuamque
dignitatem, et populos tuos singulari sibi curae atque
cordi fore. Respondit Princeps, interpositam eorum
protestationem, et ad remanendum invitationem nimis
iam seram esse. Se quidem in fide Caesari data con-
stantissime perseveraturum esse. Sed Caesaris rursus

20*

